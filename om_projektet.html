<html>
<head>
    <title>Om projektet</title>
    <!-- http://www.robotstxt.org/meta.html -->
    <meta name="robots" content="noindex, nofollow" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1">
    <link rel="stylesheet" target="_blank" href="../library/css/styles.css">
    <link rel="stylesheet" target="_blank" href="visningssite.css">
</head>
<body>
	<div class="om_wrapper container-fluid">
		<div class="col-sm-9 col-md-offset-2 om_header">
			<h1>Digitale læringsmaterialer på voksenuddannelser</h1>
		</div>
		<div class="om_container col-sm-10 col-md-8 col-md-offset-2">
			<p>Herværende undervisningsmateriale til Engelsk B er udviklet af et produktionsfællesskab mellem otte VUC’er til anvendelse på de deltagende skoler: Hf og VUC Nordsjælland, VUC Hvidovre-Amager, VUC Roskilde, VUC Vestegnen, VUF, VUC Storstrøm, VUC Aarhus og Københavns VUC (KVUC).</p>
			<p>To faglærere, Nanna Lund og Natalia Auer, har arbejdet tæt sammen med et team fra KVUC e-learning. En kvalitetscirkel, bestående af faglærere fra alle deltagende skoler, har læst korrektur og kvalitetssikret det engelskfaglige indhold. </p>
			
			<h2>Introduktion til materialet</h2>
			<p>Dette engelskmateriale ønsker at tilgodese både kursisternes læreprocesser og undervisernes behov i f.t. fleksible materialer. Materialet er tænkt til at kunne bruges i traditionel e-undervisning men kan også indgå i klasseundervisning. De enkelte dele, ”objekter” kan anvendes i mange forskellige sammenhænge og i forskellige rækkefølger.</p>
			<p>Selve indholdet af materialet er baseret på en empirisk undersøgelse af undervisernes ønsker på de deltagende skoler samt vores egen analyse af at den nye digitale eksamen i Engelsk B øger behovet for godt materiale til (kort)filmanalyse.</p>
			<p>Materialet indeholder et bud på et samlet forløb med fokus på temaet “The American Dream” og filmanalyse, men det er vores intention med materialet at det også vil kunne indgå i andre forløb og sammenhænge og at det ville kunne udvides løbende af de undervisere der bruger det. Blandt andet derfor er en oversigt med læringsmål for det enkelte objekt en del af materialet (metadata).</p>
			<h3>Modellering, multimodalitet og metarefleksion</h3>
			<p>Didaktisk har vi ønsket at udnytte de teknologiske muligheder for at lave opgavetyper der i høj grad modellerer og lader kursisterne træne filmanalyse, således at kursisterne praktiserer de greb de har brug for, for at gennemføre gode analyser af film.</p>
			<p>I introduktionen af det nødvendige begrebsapparat til filmanalyse benytter vi os af levende billeder og engelsksproget speak så terminologien bliver illustreret. Kursisterne skal altså ikke på egen hånd omsætte teksteksempler. I det hele taget er det et grundlæggende princip i dette materiale at holde tekstmængden nede og benytte andre/flere kanaler end blot tekst til at kommunikere det indhold kursisterne skal tilegne sig.</p>
			<p>En yderligere didaktisk pointe vi har ønsket at indarbejde i materialet er at anspore og indbyde kursisterne til metarefleksion. Alle læringsobjekter har tilknyttet et “How” og et “Why” der på et engelsk tilpasset kursisterne, forklarer hvilke læringsmål øvelsen har således at kursisterne løbende kan forholde sig til deres eget udbytte.</p>

			<h3>Kontaktinfo</h3>
			<p>Support og feedback: e-support@kvuc.dk</p>
		</div>
	</div>
	<script src="../library/vendor_scripts.js"></script> <script src="../library/custom_scripts.js"></script>
    <script type="text/javascript">
    $(document).ready(function() {
        footer();
    });
    </script>
</body>
</html>
